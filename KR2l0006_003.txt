# -*- mode: mandoku-view; -*-
#+TITLE: 玉堂雜記
#+DATE: 2015-08-24 22:47:56.988929
#+PROPERTY: ID KR2l0006
#+PROPERTY: BASEEDITION WYG    
#+PROPERTY: JUAN 卷下
<pb:KR2l0006_WYG_003-1a>¶
欽定四庫全書¶
　玉堂雜記卷下¶
　　　　　　　　　　　　宋　周必大　撰¶
諮報見於金坡遺事元豐三年八月丙申亦詔於尚書¶
省樞密院用諮報至今守之其制首題學士院諮報尚¶
書省或中書門下樞密院次入詞云云末云右謹具諮報¶
某省伏候裁㫖後題年月學士押字雖中間權臣用事¶
官失其職獨此不廢又三省密院於百司例用劄付惟¶
<pb:KR2l0006_WYG_003-1b>¶
學士院云劄送他官司得省劄必前連片紙書所受月¶
日乃敢押字惟學士院徑判押其首又吏魁有録事曹¶
案曰房皆稍擬中書尊内庭也¶
祖宗時内制多避兩府親嫌亦有不許避者蘇文忠公¶
之於弟文定公是也然終不自安乞郡而去紹興初范¶
元良沖除學士以趙丞相鼎姻家特復置侍讀學士以¶
處之及秦丞相檜當國兄梓實為學士子熺繼為學士¶
承旨亦嘗為禮部侍郎雖並縁元祐故事其實非也¶
<pb:KR2l0006_WYG_003-2a>¶
國初久為學士官至八座已罷職或再來直院神宗改¶
官制後中丞并權六曹尚書若兼内制亦止云直學士¶
院舒亶等是也中興初詹乂已為龍圖閣學士猶曰權¶
直院其他如正侍郎已下多帶兼權汪藻等是也厥後¶
程克俊林待聘楊愿等初以給舍兼權稍久乃落權字¶
以為恩數至正尚書則帶兼權學士胡交修等是也乾¶
道三年洪景盧邁奏請自庶官遷侍從便落權字正兼¶
直院故先以起居郎權直院既遷中書舍人即落權字¶
<pb:KR2l0006_WYG_003-2b>¶
庚辰秋予以少蓬兼權直院明年正除權禮部侍郎吏¶
引近制申明合正為直院予固抑之兼權如故翰長王¶
日嚴嚴亦不復問其後王季海淮以太常少卿兼權直¶
院既除正字即徑落權遂為定例淳熙五年十二月必¶
大自翰林遷禮書乃正兼學士葢上所兼之官在正官¶
下者皆不帶權非舊例也六年十一月遷吏書又升兼¶
學士承㫖且有内批付院云天官事繁今後非特㫖撰¶
述其餘並免¶
<pb:KR2l0006_WYG_003-3a>¶
上自登極至今將二十年正除翰苑纔七八人皆登二¶
府惟王日嚴以年踰七十除端明殿學士而去乾道癸¶
巳曾丞相懐鄭參政聞張樞密説在二府或薦新改官¶
正字崔大雅興詩入内庭以其資淺乃創翰林權直之¶
名月俸減學士直院三之一(自學士承㫖至庶官兼/權直院者俸給一等)院¶
中餐錢不減明年冬以父憂去尋丁母憂戊戌秋服闋¶
復召為密院編修官史丞相浩當國下史院訂論兼職¶
名稱遂改為學士院權直葢以翰林乃内諸司總名難¶
<pb:KR2l0006_WYG_003-3b>¶
專指學士院也¶
淳熙己亥明堂大禮崔大雅已遷著作權直如故糧料¶
院止隨其官幇支賜二十疋兩大雅以狀申祕書省省¶
申朝廷趙丞相雄將上取㫖遂用月俸例支學士三之¶
二祖宗試文多在學士院近嵗惟試館職耳既得省劄¶
召某人試即下太史局擇日報内侍省差官一員充監¶
門前一日學士宿院進䇿題候内批依次早乃引試支¶
左藏庫錢三十緡充餐錢試畢録䇿題并試卷依紹興¶
<pb:KR2l0006_WYG_003-4a>¶
三十年司諫何通逺溥以為言太上欲復故事而人頗¶
憚試首召朱熙載等次召劉儀鳯等皆辭不就太上諭¶
湯丞相思退等擇二人必令試且云蘇軾中制科猶試¶
况餘人乎於是以予及同年程泰之大昌應詔具宣上¶
㫖乃不敢辭已而太上欲除校書郎或謂過江選人無¶
此例止除正字乾道六年九月予以秘書少監寓直翰¶
苑發䇿試王仲衡希吕嘗賦詩寄程同年云當年給札¶
踏金鑾重到依然九月寒學士䇿詢學士䇿(館職亦合/呼學士)¶
<pb:KR2l0006_WYG_003-4b>¶
秘書官試秘書官自憐緑鬢非前度尚喜青衫總一般¶
(時予/服緑)寄語浙東程閣老(程時為浙東提刑兼權/帥事亦嘗暫直翰苑)莫矜紅¶
斾笑儒酸程答詩末句云有底滑稽堪美處金蓮燭底¶
話窮酸始予庚辰九月與程同試兩人名皆有大字明¶
年試蔣芾苪&KR0177;姓名俱連草頭又明年試王東里程千¶
里名連里字頻嵗偶爾亦可書也按祖宗朝館職者指¶
昭文集賢史館之職也在内多升修注出外則為帶職¶
凡轉官奏補恩數皆厚故艱其選必試而後除亦以限¶
<pb:KR2l0006_WYG_003-5a>¶
止無能之人自神宗罷館職止是秘書省官與其他職¶
事官無當不當尚循館職之名况狀元不試餘人多徑¶
除著作丞郎所試者校書正字而已舊制云試前一日¶
學士宿院故元祐中蘇文忠公與鄧文惠公温伯各進¶
䇿題禁中㸃用文忠所作及予與程同試時學士洪景¶
嚴兵部尚書兼權學士楊元老椿亦並入至是予與鄭¶
仲益同直鄭為長官典故浸移乃始輪入不敢强之其¶
後予再直丙申二月召試許蒼舒遂修故事約程元成¶
<pb:KR2l0006_WYG_003-5b>¶
叔達並入䇿題則輪撰¶
隆興初上用真宗故事輪講筵學士院官直宿禁林每¶
多兩員以備宣引咨訪往往賜酒留欵其後以兩人難¶
獨召若同召則議論難盡止命一員遞宿自後益遴其¶
選或國忌妨行香若有故員少及大暑皆權免間遇除¶
授宣鎖講筵官已入直率聞命蒼皇而出至有不及伺¶
候從吏借馬於内諸司者或偶值本院官直宿就留鎖¶
院若大除拜當有錫賜則不係當日與否往往特宣云¶
<pb:KR2l0006_WYG_003-6a>¶
(每直兩日謂/之頭直末直)¶
紹興辛巳明堂禮成以完顔亮背盟十月四日詔今次¶
明堂大禮合加恩臣僚權宜不鎖院不宣麻止降制給¶
告並免辭免候事定日依舊隆興二年邊事改卜郊乾¶
道二年冬雷罷二相皆未暇舉行乾道六年必大始奏¶
復舊制¶
内制名色不一儤直時或未詳其體式故凡詞頭之下¶
者院吏必以片紙録舊作於前謂之屏風兒子嘗跋王¶
<pb:KR2l0006_WYG_003-6b>¶
岐公蘇文定公詔草及謝表備言之至今不廢葢其來¶
久矣國初陶穀謂一生依本畫葫蘆殆謂是耶¶
凡鎖院或親被㫖或受熟狀本院即關閤門今月某日¶
有鎖院事閤門得之即關報御史臺集文臣職事官承¶
務郎釐務官通直郎已上明日赴文徳殿聽麻宰相樞¶
密皆不往惟輪參知政事一員押麻麻卷自内出閤門¶
啟御封兩吏對展宣贊舍人南面搢笏义手大聲擿首¶
尾詞及階位姓名下數句并所除之官而讀之不盡宣¶
<pb:KR2l0006_WYG_003-7a>¶
也聽訖知閤門官以授參政參政付中書吏百官不拜¶
而退若大詔令及冊后之類則宰執文武百僚俱入文¶
亦盡讀拜舞然後退¶
禁中以鎖院為重淳熙三年慶夀赦凡降麻官合加恩¶
者用辛巳明堂例免鎖院宣制仍勿辭免九月三日中¶
書進熟狀魏王愷恩平郡王璩永陽郡王居廣並加食¶
邑食實封只乞降付院草制内夫人失於詳閲宣鎖程¶
直院是夜進草明日告廷如式又明日内批付密院典¶
<pb:KR2l0006_WYG_003-7b>¶
字直筆吳慶慶降充紫霞帔不令供職主管大内公事¶
慶國淑懿夫人劉從信降兩字夫人葢懲其誤也¶
凡非時宣召院官(侍從已下及外/官而内引者同)紫窄衫絲絇行入殿¶
廊有小黄門來導至便坐上服紅半臂(忌前/用黄)黄門贊拜¶
揖升殿奏對訖上曰且坐先已設小兀子得㫖則側身¶
虚揖而坐將退黄門贊云宣坐賜茶於是中官進御前¶
者中使授臣僚者賜酒亦然所用杯不同侑以果實一¶
柈其器分大小若二府則黄門雙導上亦服窄衫宰相¶
<pb:KR2l0006_WYG_003-8a>¶
樞使坐髙兀子執政紫團坐而低賜茶酒亦如之或曲¶
宴則酒五行亦或加多每杯賜食初無定制¶
中興後凡除拜節鉞以上多由中書進熟狀院吏云鎖¶
中左選者文臣也右選者武臣也逐房臨時呼院吏取索¶
是以知之惟草后妃太子宰相麻則不容知快行數十¶
輩來宣召云鎖小殿子既至便殿上服帽帶諭以除授¶
之意御前列金器如硯匣壓尺筆格糊板水滴之屬㡬¶
二百兩既書除目隨以賜之隆興初猶用此例乾道以¶
<pb:KR2l0006_WYG_003-8b>¶
後止設常筆硯而已退則有㫖打造不及例賜牌子金¶
百兩立后升儲倍之¶
凡除拜加恩官在都下者既宣麻而院吏私録本走報¶
希覬贈遺初無公移也而被受之官辭免者多云準學¶
士院報麻除授云云此非典故不應相承以為例¶
奬諭臣僚或降詔或勅書院中自有定式近嵗如大理¶
獄空及監司守臣有勞績若是庶僚皆合降勅書三省¶
樞密院往往誤批降詔院吏隨所得㫖而行不敢正也¶
<pb:KR2l0006_WYG_003-9a>¶
翰苑印以翰林學士院印六字為文背鐫景徳二年少¶
傅監鑄上兩字㣲刓自南渡凡百司印無如此久者尚¶
書六曹惟禮部印是舊物然亦元豐改官制後所鑄葢¶
文書稍簡故不刓耳¶
紹興辛巳五月詔學士院權寓皇城司而以院為欽宗¶
几筵殿終制復舊¶
學士院舊號北門今在行宫和寜門内葢沿北門之制¶
地迫皇城極為窄隘汪尚書應辰兼權學士時上屢令¶
<pb:KR2l0006_WYG_003-9b>¶
增葺竟以無地歩而輟㕔後即堂縁近嵗院官止二員¶
故分東西兩閣中有小龜頭榜曰摛文堂葢昔時徽宗¶
因廣直盧御書以賜强承㫖淵明今乃汪彦章内翰藻¶
所篆太上又嘗書玉堂二字賜學士周茂振鱗之刻石¶
㕔上¶
東閤窻下甃小池久無雨則涸傍植金沙月桂之屬又¶
有海棠郁李繡毬各一株西偏值金橘逼城根株不能¶
大花開時香滿院結實雖小而甘浙中未易得也淳熙¶
<pb:KR2l0006_WYG_003-10a>¶
己亥夏侍講兵部尚書兼給事中王仲衡入直示兩絶¶
句云玉堂晝永暑風㣲蔌蔌飛花落小池徙倚幽欄慿¶
問訊夏鶯飛出萬年枝小池倒影弄餘輝照耀虚簷極¶
出竒木杪不鳴風力軟闖萍翻藻有魚嬉予次韻云東¶
省南宫切太㣲䕫龍行集鳯皇池更哦殿閣薰風句坐¶
覺㣲涼生桂枝紫禁同依日月輝蒼顔獨愧羽毛竒水¶
如明鏡雖堪俯笑汝星星誰肯嬉予嘗發䇿試仲衡至¶
是同為八座俱在講筵唱酬頗多是時詩及院中景物¶
<pb:KR2l0006_WYG_003-10b>¶
故記於此¶
朝殿日皇太子宰相親王使相參政各有朱衣史二人¶
自下馬處前導至殿門(樞密使恩數依宰臣者同若/知院及副樞簽書則紫衣)此¶
外惟翰林學士有之又禁門内許以茶鐐擔予自隨與¶
執政等¶
車駕將出宴享或過宫則應奉官及侍從以上朝于後¶
殿宰執有奏事侍從先退例玉堂少憩若值冬至元正¶
則團拜堂上俟駕過就院門外上馬以從南渡以來朝¶
<pb:KR2l0006_WYG_003-11a>¶
臣遇節序賜予多權停今經筵寒食重午冬至尚賜節¶
料錢酒其他侍從則三大節客省簽賜羊酒米麫而學¶
士院官若侍從以上兼領自從本官或庶僚權直院獨¶
三伏賜氷一擔時果五品品纔一楪亦因與經筵官輪¶
宿而得之(書局自有中官承受凡遇時節/例賜茶酒學士院無承受故也)淳熙乙未初¶
伏必大以待制侍講賜流香酒四斗(後二年/減半)時果七楪¶
冰一擔視庶官直院為稍増以短表謝支快行家食錢¶
三千又折酒錢三百别賜氷一擔(翰林司關子云限/日下支不許次日)支¶
<pb:KR2l0006_WYG_003-11b>¶
食錢一千葢侍從所得者¶
十月旦賜錦襖子學士院觀察使簇四金鵰尚書執政¶
八搭暈錦宰臣使相天下樂例從左帑幇支得不以時¶
臨期隨品色假為領袖施之朝服三日而止識者非之¶
予自翰苑遷八座己亥十月值從駕恭謝景靈宫兵部¶
尚書王仲衡未達朝儀第用市錦予告之故計無所出¶
予輟所服與之而馳取舊金鵰者自用暨追班閤門吏¶
魁趙軫與其徒顧予誶語予悟其意呼而告以雖班尚書¶
<pb:KR2l0006_WYG_003-12a>¶
猶兼翰林學士故可捨髙從卑軫等愧謝而退¶
渡江後每遇開講罷講臨安治具侍講讀修注官紹興¶
三十二年冬予為左史趙清卿子肅知臨安初獻議盡¶
罷百司饋送及所供飲饌時洪景嚴以内翰兼侍讀開¶
講日學士院自置酒五行自後遂為例乾道六年予與¶
鄭仲益兼直院鄭兼侍講是秋開講鄭主席謂予亦院¶
官當與其事予但簽書招客之目而以不兼講讀不赴¶
坐時胡邦衡銓以工侍兼侍講坐中賦覃字韻詩見及¶
<pb:KR2l0006_WYG_003-12b>¶
予次其韻有云寓直敢同東道主葢謂是也¶
翰林學士初上舊制勅設甚盛中興後不復舉行予直¶
院時除王日嚴為學士院中支餐錢具五杯而已¶
故事大宴未再坐間學士院常為館閣官具食葢祖宗¶
時内外制官無不自三館出館中之人往往前日僚友¶
之舊道義之交不專以勢利髙下為心故每於是日小¶
集從容談笑也近時具食雖如故乃設於學士院門幕¶
次内葢未嘗見玉堂主人也竊意前輩不爾淳化中太¶
<pb:KR2l0006_WYG_003-13a>¶
宗以飛白玉堂等四字賜翰林而學士承㫖蘇易簡㑹¶
兩制於玉堂直秘閣潘謹修與焉略可見也已上乃近¶
世程致道俱麟臺故事所記乾道七年天申節貢院賜¶
齋筵予時以少蓬兼内直乃督院吏治具吏白厨庫乏¶
錢兼近已不講予曰故事既難廢况予身貳秘書而罷¶
此禮乎命如故例然不過盤餐之類爾¶
必大久在翰苑獨員之日常多率數月輒丏去上必批¶
降詔不允院吏申省乞時暫差官撰述乃委中書舍人¶
<pb:KR2l0006_WYG_003-13b>¶
如此再三遂為定例徑封奏劄付中書後省數年來上¶
數令薦詞臣為代明示大用意必大每退避戊戌九月¶
丁丑御藥院傳㫖問近例院官有無三員者吏具上初¶
政承㫖洪遵學士史浩直院劉珙又問紹興間故事吏¶
復具八年曾開勾龍如淵皆為直院而召孫近承㫖三¶
十一年何溥為學士虞允文劉珙並直院後旬餘崔大¶
雅服闋還朝上曰卿來適其時遂再兼權直十月復增¶
莫子齊濟尋卒其後繼增趙大本彦中熊子復克予遂¶
<pb:KR2l0006_WYG_003-14a>¶
參預¶
　¶
　¶
　¶
　¶
　¶
　¶
　¶
<pb:KR2l0006_WYG_003-14b>¶
　¶
　¶
　¶
　¶
　¶
　¶
　¶
　玉堂雜記卷下¶
